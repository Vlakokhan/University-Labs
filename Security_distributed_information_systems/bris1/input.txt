 Широке використання інформаційних технологій у всіх сферах життя суспільства робить досить актуальною проблему захисту інформації, її користувачів, інформаційних ресурсів, каналів передачі даних від злочинних зазіхань зловмисників.
        Концентрація інформації в комп'ютерах змушує одних усе більш підсилювати пошуки шляхів доступу до інформації, а інших, відповідно, підсилювати контроль над нею з метою захисту.
        Складність створення системи захисту інформації визначається тим, що дані можуть бути викрадені з комп'ютера (скопійовані), одночасно залишаючись на місці. Цінність деяких даних полягає у володінні ними, а не в їх знищенні або зміні.
        Забезпечення безпеки інформації - складно кваліфіковано визначити межі розумної безпеки і відповідної підтримки системи в працездатному стані.
        Об'єктами зазіхань можуть бути як самі матеріальні технічні засоби (комп'ютери і периферія), так і програмне забезпечення і бази даних.
        У процесі розвитку технологій електронних платежів, «безпаперового» документообігу серйозний збій локальних мереж може паралізувати роботу цілих підприємств, що призведе до відчутних збитків. Не випадково захист 
даних у комп'ютерних мережах стає однією із найгостріших проблем.
        Забезпечення безпеки інформації у комп'ютерних мережах припускає створення перешкод для будь-яких несанкціонованих спроб розкрадання або модифікації даних, що передані у мережі. При цьому дуже важливо зберегти такі властивості інформації, як:
доступність,
цілісність,
конфіденційність.
        Доступність інформації – здатність забезпечувати своєчасний і безперешкодний доступ користувачів до інформації, яка їх цікавить.
        Цілісність інформації полягає в її існуванні в неспотвореному вигляді (незмінному стосовно деякого фіксованого її стану).
        Конфіденційність інформації - це властивість, що вказує на необхідність введення обмежень доступу до даної інформації для визначеного кола користувачів.
        Для того, щоб правильно оцінити можливий реальний збиток від втрати інформації, що зберігається на комп'ютері, необхідно знати, які загрози при цьому можуть виникнути і які адекватні заходи для її захисту необхідно
приймати. 
        Захищена ІТС – це система, яка у певних умовах експлуатації забезпечує безпеку інформації, яку вона обробляє, і при цьому підтримує свою працездатність в умовах дії на неї заданої множини загроз.
        Безпека інформації (information security) – це стан інформації, в якому забезпечується збереження визначених політикою безпеки властивостей інформації.
        Захист інформації в ІТС (information protection, information security, computer system security) – діяльність, що спрямована на забезпечення безпеки оброблюваної в ІТС інформації та ІТС в цілому, і дозволяє запобігти або ускладнити можливість реалізації загроз, а також знизити величину потенційних збитків внаслідок реалізації загроз.
Як показує аналіз проблеми ЗІ, а також численних джерел з цієї проблеми, при організації ЗІ в ІС можна виділити наступні ключові питання:
доступ до інформації;
безпека інформації;
комплексний контроль;
інтеграція систем захисту інформації з іншими системами безпеки.